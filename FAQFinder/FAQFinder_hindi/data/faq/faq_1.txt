#DO NOT REMOVE THIS LINE - Provide question in format querry ? answer
भीम क्या है और इसका प्रयोग क्यों करना चाहिए ? भीम एक ऐसा ऐप है जिसके जरिए आप यू.पी.आई के प्रयोग से आसानी से और शीघ्रता से भुगतान लेन-देन कर सकते हैं। यह वॉलेट से आसान है! आपको एक ही बैंक का विवरण बार-बार नहीं भरना पड़ेगा। आप भुगतान को एक बैंक से सीधे दूसरे बैंक में आसानी से भेज सकते हैं और केवल मोबाइल नंबर या भुगतान पते के जरिए तुरंत पैसे प्राप्त कर सकते हैं।
यह यू.पी.आई क्या है ? यूनिफाइड पेमेंट इंटरफ़ेस (यू.पी.आई) एक त्वरित भुगतान प्रणाली है जिसे आर.बी.आई विनियमित इकाई के भारतीय राष्ट्रीय भुगतान निगम (एन.पी.सी.आई) ने विकसित किया है। यू.पी.आई, आई.एम.पी.एस अवसंरचना के आधार पर बना हुआ है और किसी दो पक्षों के बैंक खातों के बीच पैसों के तुरंत लेन-देन में आपकी सहायता करता है।
भीम से लेन-देन कितने तेजी से होता है ? आप इसे जितना जल्दी प्राप्त कर सकें! भीम के जरिए भुगतान बैंक खाते से लिंक होते हैं और कुछ सेकंड के भीतर लेन-देन को पूरा किया जा सकता है।
क्या भीम का प्रयोग करने के लिए कोई शुल्क देना पड़ता है ? भीम के जरिए होने वाले लेन-देन के लिए कोई शुल्क नहीं देना पड़ता है। नोट: लेकिन आपका बैंक यू.पी.आई या आई.एम.पी.एस स्थानांतरण शुल्क के रूप में एक छोटा सा शुल्क ले सकता है, जो हमारे नियंत्रण में नहीं होता है। कृपया अधिक जानकारी के लिए अपने बैंक से संपर्क करें।
भीम का प्रयोग आरंभ करने के लिए मुझे क्या करने की आवश्यकता पड़ती है ? भीम का प्रयोग आरंभ करने के लिए आप सब को स्मार्टफोन, इंटरनेट की सुविधा, यू.पी.आई भुगतान की सुविधा वाला भारतीय बैंक खाता और बैंक खाता से लिंक किया हुआ मोबाइल नंबर की आवश्यकता पड़ती है। इस ऐप के जरिए यू.पी.आई को अपने बैंक खाते से जोड़ें।
क्या भीम ऐप प्रत्येक मोबाइल ओ.एस के साथ कार्य करता है ? भीम ऐप अभी एंड्राइड (वर्शन 8 या इससे ऊपर) और आई.ओ.एस मोबाइल (वर्शन 5 और उससे ऊपर) पर उपलब्ध है। हम अपने ऐप को बहुत जल्द ही अन्य प्लेटफार्म पर उपलब्ध कराएँगे।
क्या मैं भीम के जरिए किसी को भी पैसे भेज सकता हूँ ? हाँ, आप भीम के जरिए अपने यू.पी.आई वाले बैंक खाते से किसी को भी पैसे भेज सकते हैं। आपको पंजीकरण करने और बैंक खाता से लिंक डेबिट कार्ड के विवरण का प्रयोग कर यू.पी.आई पिन सेट करने की आवश्यकता पड़ेगी। यदि आपके लाभार्थी का बैंक खाता भी यू.पी.आई से लिंक है, तो आप उसके मोबाइल नंबर या भुगतान पता के जरिए आसानी से पैसा भेज सकते हैं। यदि नहीं, तो आप पैसा भेजने के लिए आई.एफ.एस.सी कोड, बैंक खाता या एम.एम.आई.डी, मोबाइल नंबर का प्रयोग कर सकते हैं।
यदि मैं अपना मोबाइल कैरियर बदल दूँ, तो क्या होगा ? बिल्कुल कोई परेशानी नहीं होगी। आप हमेशा की तरह भीम के प्रयोग को जारी रख सकते हैं।
यदि मैं अपना हैंडसेट बदल दूँ, तो क्या होगा ? यदि आप हैंडसेट बदल देते हैं, तो आपको इन कार्यों को करने की आवश्यकता पड़ेगी 1) भीम ऐप दोबारा डाउनलोड करें 2) अपने मोबाइल नंबर और पासवर्ड के जरिए लॉग इन करें 3) भीम को आपके सत्यापन की अनुमति दें; यह आपकी सुरक्षा के लिए है। सत्यापन के बाद आपका खाता रीस्टोर हो जाएगा।
क्या मेरा मोबाइल नंबर बदल जाने के बाद भी मैं भीम खाता का प्रयोग जारी रख सकता हूँ ? यदि आपका मोबाइल नंबर बदलता है तो सबसे पहले आपको अपने बैंक में अपने मोबाइल नंबर को अपडेट करवाना होगा। जब आप अगली बार भीम ऐप खोलेंगे, तो आपका मोबाइल नंबर एस.एम.एस के जरिए सत्यापित हो जाएगा और आपका पुराना भीम खाता रीस्टोर हो जाएगा। सुरक्षा कारणों से यह खाता 24 घंटे बाद सक्रिय होगा।
भीम कितना सुरक्षित है ? भीम बहुत ही सुरक्षित है। भीम पर प्रत्येक लेन-देन में आपके उस यू.पी.आई पिन की आवश्यकता पड़ती है, जो केवल आपके ही पता होगा और इससे अनाधिकृत एक्सेस को रोका जा सकता है। आपको यह यू.पी.आई पिन किसी के साथ साझा नहीं करना चाहिए। इसके साथ-साथ भीम पर किए गए सभी लेन-देन सुरक्षित बैंक नेटवर्क पर किए जाते हैं और भीम तथा बैंक के बीच सभी संपर्क गोपनीय प्रणाली के जरिए होता है।
यदि मेरा फोन खो जाए, तो क्या होगा ? यदि आपका फोन खो जाता है, तो सभी लेन-देन के लिए अधिकृत यू.पी.आई पिन की जानकारी तीसरे व्यक्ति को मालूम नहीं होगा और इस प्रकार वे भीम का उपयोग करने में सक्षम नहीं होंगे। इसके अलावा, कृपया आपके बैंक के हमारे ग्राहक सहायक से संपर्क करें।
क्या भीम पर पैसों का लेन-देन केवल बैंक के कार्य-समय के दौरान ही होता है ? सभी भुगतान तुरंत और आपके बैंक के कार्य-समय की परवाह किए बिना 24/7 होते हैं!
क्या भीम का प्रयोग करने के लिए मेरे बैंक खाता पर मोबाइल बैंकिंग सक्षम करने की आवश्यकता है ? भीम का प्रयोग करने के लिए आपके खाते पर मोबाइल बैंकिंग का सक्षम होना आवश्यक नहीं है। आपका मोबाइल नंबर बैंक के साथ पंजीकृत होना चाहिए।
मैंने लेन-देन के लिए भुगतान किया लेकिन कुछ भी प्राप्त नहीं हुआ। ऐसा क्यों ? जब आप लेन-देन पूरा कर लेते हैं, तो आपको भीम स्क्रीन पर सफल स्थिति देखना चाहिए और आपके बैंक से एस.एम.एस प्राप्त होना चाहिए। ऑपरेटर त्रुटियों के कारण कुछ स्थिति में इसमें बहुत अधिक समय लग सकता है। यदि आपको एक घंटे के भीतर आपका पुष्टिकरण प्राप्त नहीं होता है, तो ऐसी स्थिति में कृपया अपने बैंक के हमारे ग्राहक सहायक से संपर्क करें।
भीम में लेन-देन की सीमा कितनी होती है ? अपने बैंक खाता के जरिए स्थानांतरण की सीमा 10,000 रुपए प्रति लेन-देन है।
यू.पी.आई पिन क्या है ? यू.पी.आई पिन (यू.पी.आई व्यक्तिगत पहचान संख्या) 4-6 अंकों वाला गुप्त कोड होता है जिसे आप इस ऐप के जरिए पहली बार पंजीकरण के दौरान बनाते /सेट करते हैं। आपको इस यू.पी.आई पिन का प्रयोग सभी बैंक लेन-देन को अधिकृत करने हेतु दर्ज करना पड़ता है। यदि आपने किसी अन्य यू.पी.आई ऐप्स से पहले से ही यू.पी.आई पिन सेट कर लिया है तो आप उसे ही भीम पर प्रयोग कर सकते हैं। (नोट: बैंक द्वारा जारी किया गया एमपिन, यू.पी.आई के यू.पी.आई पिन से अलग होता है, कृपया भीम ऐप में नया यू.पी.आई पिन बनाएँ) नोट: कृपया अपना यू.पी.आई पिन किसी के साथ साझा न करें। भीम आपके यू.पी.आई पिन विवरण को स्टोर या रीड नहीं करता है तथा आपके बैंक के ग्राहक सहायक इसके बारे में कभी नहीं पूछते हैं।
मैं अपना यू.पी.आई पिन भूल गया हूँ, सहायता करें ? चिंता न करें! अपना यू.पी.आई पिन भूल जाने की स्थिति में, आप इसे रीसेट कर सकते हैं। ऐप के होम स्क्रीन ->खाते->यू.पी.आई-पिन भूल गए (इच्छित बैंक खाता के लिए) पर जाएँ। अपने डेबिट कार्ड विवरण को अपने साथ रखें और ओ.टी.पी के जरिए पुष्टि करें।
भुगतान पता क्या है ? भुगतान पता एक ऐसा पता है जो विशेष रूप से व्यक्ति के बैंक खाते की पहचान करता है। उदाहरण के लिए, भीम ग्राहकों के लिए भुगतान पता xyz[at]upi के प्रारूप में होता है। आप भुगतान प्राप्त करने के लिए किसी के साथ अपना भुगतान खाता साझा कर सकते हैं (बैंक खाता संख्या/आई.एफ.एस.सी कोड, आदि की आवश्यकता नहीं पड़ती है)। आप अपने भुगतान पता के जरिए किसी को पैसे भी भेज सकते हैं। नोट: अपने गोपनीय यू.पी.आई पिन को किसी के साथ साझा न करें।
क्या भीम का प्रयोग करने के लिए मुझे किसी व्यक्तिगत बैंक का ग्राहक होना चाहिए ? अपने बैंक खाता के जरिए सीधे स्थानान्तरण को सक्षम करने के लिए, आपके बैंक का यू.पी.आई (यूनिफाइड पेमेंट इंटरफ़ेस) प्लेटफार्म पर होना आवश्यक है। सभी बैंक, जहाँ अभी यू.पी.आई की सुविधा है, की सूची भीम ऐप में मौजूद है।
मैं किस प्रकार अपना पिछला लेन-देन देख सकता हूँ ? अपने सभी पिछले और लंबित लेन-देन को देखने के लिए भीम के होम स्क्रीन ->लेन-देन इतिहास पर जाएँ।
मैं किस प्रकार पैसा भेज सकता हूँ ? भीम ऐप होम स्क्रीन से, 1) पैसा भेजें विकल्प पर क्लिक करें; 2) प्राप्तकर्ता का मोबाइल नंबर या भुगतान पता (आप अपने संपर्क सूची से चयन कर सकते हैं या इसे दर्ज कर सकते हैं) या आधार नंबर दर्ज करें या चयन करें। 3) राशि दर्ज करें जिसे आप भेजना चाहते हैं 4) आपके डिफ़ॉल्ट बैंक खाते का चयन हो जाता है 5) यू.पी.आई पिन दर्ज करें और भेजें वैकल्पिक रूप से, आप क्यू.आर कोड भी स्कैन कर सकते हैं और 'स्कैन एंड पे' विकल्प के जरिए भुगतान कर सकते हैं
मैं पैसे के लिए अनुरोध किस प्रकार कर सकता हूँ ? भीम ऐप होम स्क्रीन से, 1) पैसा के लिए अनुरोध चुनें 2) प्राप्तकर्ता का मोबाइल नंबर या भुगतान पता (आप अपने संपर्क सूची से चयन कर सकते हैं या इसे दर्ज कर सकते हैं) या आधार नंबर दर्ज करें या चयन करें। 3) राशि दर्ज करें जिसके लिए आप अनुरोध करना चाहते हैं 4) भेजें पर क्लिक करें यह लेन-देन तब तक लंबित रहेगा जब तक कि भुगतान प्राप्त नहीं हो जाता। पैसे का स्थानांतरण आपको हो जाने के बाद आपको सूचित कर दिया जाएगा। आप अपने क्यू.आर कोड को साझा करके भी पैसा के लिए अनुरोध कर सकते हैं। क्यू.आर कोड प्राप्त करने के लिए होम स्क्रीन->प्रोफाइल->खाता चुनें पर जाएँ।
क्या मैं भीम पर अपने उन दोस्तों को पैसे भेज सकता हूँ जो इस पर पंजीकृत नहीं है ? हाँ। यदि व्यक्ति भीम पर पंजीकृत नहीं है, तो भुगतान (आई.एफ.एस.सी, खाता संख्या) या (एम.एम.आई.डी, मोबाइल संख्या) के जरिए भेज सकते हैं।
मैं भीम से अपने बैंक खाते के लिए यू.पी.आई पिन किस प्रकार सेट कर सकता हूँ ? आप चयनित खाता के लिए मुख्य मेनू -बैंक खाता -यू.पी.आई-पिन सेट कर पर जाकर अपना यू.पी.आई पिन सेट कर सकते हैं। आपको समाप्ति तिथि के साथ-साथ अपने डेबिट/एटीएम कार्ड का अंतिम 6 अंक भी दर्ज करना पड़ेगा। इसके बाद आपको एक ओ.टी.पी प्राप्त होगा, जिसे आप दर्ज करके अपना यू.पी.आई पिन सेट करते हैं। नोट: यू.पी.आई पिन मोबाइल बैंकिंग के लिए आपके बैंक द्वारा प्रदत्त एम.पिन के के जैसा नहीं होता है।
मैं अपने बैंक खाते के बैलेंस को किस प्रकार देख सकता है ? अपने खाते के बैलेंस को देखने के लिए होम स्क्रीन->खाता-> बैंलेस का अनुरोध करें पर क्लिक करें विकल्प पर जाएँ।
भीम के प्रयोग से किस प्रकार के लेन-देन किए जा सकते हैं ? भीम के जरिए आप निम्नलिखित प्रकार के लेन-देन कर सकते हैं: 1. भुगतान पते के माध्यम से पैसे का अनुरोध करें या भेजें 2. आधार नंबर से पैसे भेजें 3. मोबाइल नंबर से पैसे का अनुरोध करें या भेजें 4. एम.एम.आई.डी, मोबाइल नंबर के जरिए पैसे भेजें 5. आई.एफ.एस.सी कोड, खाता संख्या के जरिए पैसे भेजें 6. इसके अतिरिक्त, आप व्यापारी भुगतान के लिए स्कैन करके भुगतान करें विकल्प का प्रयोग कर सकते हैं।
यदि मैं लेन-देन के समय गलत यू.पी.आई-पिन दर्ज करूँ, तो क्या होगा ? कोई बात नहीं है, यह ऐप आपको सही यू.पी.आई-पिन दोबारा दर्ज करने का निर्देश देगा। अनुमत प्रयासों की अधिकतम संख्या आपके बैंक पर निर्भर करती है। कृपया विवरण के लिए अपने बैंक से संपर्क करें।
क्या मैं भीम के जरिए एक से अधिक बैंक खाते को लिंक कर सकता हूँ ? वर्तमान में, भीम केवल एक बैंक की लिंकिंग को ही सपोर्ट करता है। खाता सेट-अप के समय, आप डिफॉल्ट खाते के रूप में अपने पसंदीदा खाते को लिंक कर सकते हैं। यदि आप किसी दूसरे बैंक खाते को लिंक करना चाहते हैं, तो इस स्थिति में, आप मुख्य मेनू में जाकर बैंक खाते का चयन करें और अपना डिफॉल्ट खाता चुनें। आपके मोबाइल नंबर या भुगतान पते के प्रयोग से आपको स्थानांतरित की जाने वाली धनराशि आपके डिफॉल्ट खाते में जमा हो जाएगी।
वैलेट पर यू.पी.आई भुगतान का क्या लाभ है ? कई ! मुख्य लाभ लेन-देन करना सरल और आसान है। बस अपने बैंक खाते से लिंक करें और इसके बाद आप वॉलेट की तरह टॉप अप की चिंता किए बिना निर्बाध भुगतान कर सकते हैं। सीमाएँ आई.एम.पी.एस के समतुल्य हैं। वॉलेट में पैसे हैं या नहीं की चिंता किए बिना सीधे बैंक स्थानांतर के लिए यू.पी.आई का प्रयोग करना आसान हो जाता है।
भीम से पंजीकृत मेरा मोबाइल नंबर और मेरे बैंक खाते से पंजीकृत मोबाइल नंबर एक समान क्यों रखना चाहिए ? यह एक बैंकिंग नेटवर्क (यू.पी.आई) आवश्यकता है। भीम के जरिए पंजीकरण का प्रयोग किए जाने वाले मोबाइल नंबर का प्रयोग इससे लिंक किए गए बैंक खाते का मिलान करने के लिए किया जाता है।
क्या मेरे खाते से कभी ऑटो-डिडक्ट भुगतान होगा ? हम आपके खाते से ऑटो-डिडक्ट भुगतान नहीं करेंगे।
क्या मुझे मेरा बैंक खाता विवरण भीम को देना पड़ेगा ? पंजीकरण के समय आपको हमें डेबिट कार्ड का विवरण और आपके बैंक खाते से पंजीकृत मोबाइल नंबर का विवरण देना होगा, हम आपके बैंक से विवरणों को दोबारा प्राप्त करेंगे। सभी जानकारी का आदान-प्रदान सुरक्षित बैंकिंग नेटवर्क पर की जाती है तथा हम इसे स्टोर नहीं करते हैं, आपकी जानकारी सुरक्षित है!
मैं अपने सभी ऐतिहासिक लेन-देन के रिकॉर्ड को किस प्रकार एक्सेस करूँ ? आपके बैंक खाते से किए गए प्रत्येक लेन-देन को बैंक द्वारा रिकॉर्ड किया जाएगा और भीम ऐप पर 'लेन-देन इतिहास' सेक्शन में अपने पिछले सभी लेन-देन को देख सकते हैं।
आप मेरी सभी बैंक खाता जानकारी किस प्रकार प्राप्त कर रहे हैं ? यह यू.पी.आई भुगतान प्लेटफॉर्म की एक विशेषता है (एन.पी.सी.आर्ई द्वारा निर्मित- एक आर.बी.आई विनियमित निकाय)। यू.पी.आई प्लेटफॉर्म गुप्त रूप से आपके मोबाइल नंबर से लिंक खाता का विवरण प्राप्त करता है अर्थात भीम सभी विवरणों को नहीं देख सकता है। यह आदान-प्रदान सुरक्षित बैंकिंग नेटवर्क पर किया जाता है तथा हम इसे न तो स्टोर करते हैं या न ही इसका कभी प्रयोग करते हैं।
मर्चेंट से किया गया रीफंड मेरे खाते में कितनी जल्दी उपलब्ध हो जाएगा ? आपका मर्चेंट जैसे ही अपने तरफ से रीफंड को प्रक्रियाबद्ध करेगा, यह आपके डिफॉल्ट बैंक खाते में तुरंत उपलब्ध हो जाएगा।
मेरे द्वारा किया गया लेन-देन असफल हो रहा है, सहायता करें ?  लेन-देन की विफलताओं से बचने के लिए, 1) सुनिश्चित करें कि यू.पी.आई-पिन सही से दर्ज हुआ है या नहीं। 2) यदि प्राप्तकर्ता भीम पर नहीं है, तो मोबाइल नंबर के बजाए आई.एफ.एस.सी के जरिए भुगतान करने का विकल्प चुनें। 
संचयन अनुरोध भीम ऐप तक नहीं पहुँच रहा है। मुझे क्या करना चाहिए ? इस स्थिति में, कृपया पहले डेटा कनेक्टिविटी जाँचें। यदि आपने मर्चेंट ऐप पर अपने भुगतान पते को दर्ज किया है, तो कृपया अपने भुगतान पते की पुनः जाँच करें और लेन-देन का पुनः प्रयास करें। यह जाँच करने के लिए कि क्या आपका संचयन अनुरोध आप तक पहुँचा है या नहीं कृपया अपने लंबित लेन-देन टैब की जाँच करें।
मैं अपना यू.पी.आई-पिन सेट करना चाहता हूँ लेतिन मेरे पास ए.टी.एम/ डेबिट कार्ड नहीं है ?  पहली बार यू.पी.आई-पिन सेट करने और यू.पी.आई-पिन भूल जाने की स्थिति में रीसेट करने के लिए आपके पास ए.टी.एम/ डेबिट कार्ड होना आवश्यक है।
मैंने यू.पी.आई से लिंक करने के लिए बैंक के नाम का चयन किया है लेकिन इसमें मेरा बैंक खाता नहीं मिल रहा है ? ऐसी स्थिति में, कृपया सुनिश्चित करें कि आपके बैंक खाते से लिंक किया गया मोबाइल नंबर भीम ऐप में सत्यापित मोबाइल नंबर एक समान है या नहीं। यदि यदि एक समान नहीं हो, तो आपका बैंक खाता यू.पी.आई प्लेटफॉर्म से प्राप्त नहीं होगा। इसके अतिरिक्त केवल बचत और चालू खाते ही भीम द्वारा सपोर्टेड हैं
मेरा यू.पी.आई लेन-देन विफल क्यों हो रहा है ? यू.पी.आई लेन-देन विफल होने के कई कारण हो सकते हैं, सबसे संभावित कारण बैंकिंग सिस्टम में कनेक्टिविटी की समस्याएँ, दर्ज किया गया गलत भुगतान पता या गलत यू.पी.आई पिन प्रविष्टि है। यदि आपका लेन-देन विफल हो जाता है, तो कृपया पुनः प्रयास करें। यदि यह कार्य नहीं करता है, तो कृपया ग्राहक सहायता से संपर्क करें।
मुझे कैसे पता चलेगा कि मेरा यू.पी.आई लेन-देन सफल हुआ है या नहीं ? किसी भी लेन-देन के लिए, आप अपने स्क्रीन पर तुरंत एक स्थिति देखेंगे। यदि किसी कारण से किसी लेन-देन में विलंब होता है या कोई लेन-देन लंबित हो जाता है, तो यह परिणाम यू.टी.आर# या बैंक संदर्भ संख्या के साथ आपके लेन-देन इतिहास पर पोस्ट होगा। इसके अतिरिक्त आपको अपने बैंक से एक एस.एम.एस प्राप्त होगा।
मेरा यू.पी.आई लेन-देन विफल हो गया है लेकिन मेरे बैंक खाते से धनराशि डेबिट हो गई है ? विफलताओं की स्थिति में, धनराशि आपके खाते में वापस रीफंड हो जाएगी। कभी-कभी इसमें आवश्यकता से अधिक समय लगता है। यदि आपको 1 घंटा के भीतर रीफंड प्राप्त नहीं होता है, तो कृपया अपने बैंक के ग्राहक सहायक से संपर्क करें
मैं यू.पी.आई से पैसे भेजे हैं जो सफल तो दिख रहा है, लेकिन प्राप्तकर्ता को पैसे प्राप्त नहीं हुए हैं ? घबराए नहीं, कभी-कभी बैंकिंग प्रणाली में त्रुटि होने के कारण पैसे के स्थानांतरण में आवश्यकता से अधिक समय लग सकता है। यदि प्राप्तकर्ता को 1 घंटा के भीतर धनराशि प्राप्त नहीं होती है, तो कृपया अपने बैंक के ग्राहक सहायक से संपर्क करें
मेरा मर्चेंट रीफंड मेरे भीम खाता पर नहीं दिख रहा है। मुझे क्या करना चाहिए ? यदि आपका मर्चेंट इस बात की पुष्टि नहीं करता है कि रीफंड को प्रक्रियाबद्ध किया गया है या नहीं, तो कृपया अपने मर्चेंट से संपर्क करें। मर्चेंट द्वारा रीफंड को प्रक्रियाबद्ध करने के बाद, यह आपको भीम में दिखना चाहिए। बैंक खाते से रीफंड होने में अधिक से अधिक 1 कार्य दिवस का समय लगता है।
मैं सीधे बैंक के माध्यम से अपने यू.पी.आई पिन को किस प्रकार सेट कर सकता हूँ ? आप अपने यू.पी.आई पिन को किसी अन्य यू.पी.आई पिन सक्षम बैंक ऐप के जरिए सेट कर सकते हैं।
क्या मेरे द्वारा किए जा सकने वाले यू.पी.आई लेन-देन की संख्या की कोई सीमा है ? हाँ। एन.पी.सी.आई ने प्रति दिन प्रति लिंक्ड बैंक खाता 20 सफल यू.पी.आई लेन-देन की सीमा लागू की है।
यू.पी.आई के जरिए मैं मर्चेंट को किस प्रकार ऑनलाइन भुगतान कर सकता हूँ ? ऑनलाइन खरीददारी करते समय, जब आपको भुगतान विकल्प के रूप में यू.पी.आई दिखे तो आप यू.पी.आई के जरिए भुगतान कर सकते हैं। उस पर क्लिक कर आप अपना भुगतान पता (xyz[at]upi) दर्ज करें। भुगतान पता दर्ज कर लेने के बाद, आपको अपने भीम ऐप पर एक संग्रह अनुरोध प्राप्त होगा। यहाँ अपना यू.पी.आई पिन दर्ज करें, इसके बाद आपका भुगतान पूर्ण हो जाएगा। यह प्रक्रिया बहुत ही आसान है!